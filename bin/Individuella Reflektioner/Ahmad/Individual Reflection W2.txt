Under veckans gång har vår grupp fokuserat mer på business model canvas, och kopplat in kunden i projektet. Detta har vidare gjort att jag under kursens gång vill lära mig att arbeta på ett sätt som matchar arbetslivsprojekt. Jag vill utveckla mina kunskaper kring att presentera, och arbeta i projekt med företag. 


Under veckans gång har jag försökt bidra med vidare tankar och idéer som jag har fått under tidigare kurser, för att kunna applicera under planeringsstadiet av projektet. Jag vill fortsatt arbeta med att försöka applicera mina kunskaper, samtidigt som jag lyssnar och lär mig av mina lagmedlemmar. Att vara öppen för inlärning, samt bidra med nya perspektiv, tror jag är väldigt viktigt för att föra projektet framåt.


Under veckans gång har jag insett värdet av scrums, samtidigt som jag även förstått ansvaret i det. Jag vill kunna lära mig vara en god scrum-master, samtidigt som jag bidrar till lagarbetet när andra gruppmedlemmar är scrum-master. Jag vill kunna bygga en trygghet för mina lagmedlemmar, och få dem att känna att det arbetet som jag utför är bra och viktigt.


Veckans arbete har bidragit till mycket skratt, och således skapat en trygg stämning inom gruppen. Det har uppkommit en miljö där alla medlemmar kan yttra sina åsikter, samtidigt som vi kompletterar våra kunskaper ihop. Vidare vill jag fortsatt bygga denna stämning, samtidigt som vi lär oss och utför ett bra arbete ihop.